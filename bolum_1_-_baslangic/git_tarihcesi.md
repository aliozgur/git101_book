---
description: Ali Özgür
---

# Kısa Git Tarihçesi

Git 2005 yılında, başta Linus Torvalds olmak üzere Linux çekirdeğini de kodlayan ekip tarafından Linux kaynak kodunu versiyon kontrolü altında tutmak ve kendi iş akışlarını düzenlemek için geliştirilmiştir

Linux'un kaynak kodu 1991-2002 yılları arasındaki dönemde manuel olarak dosyaların paylaşılması şeklinde yönetiliyordu. 2002 yılında Linux geliştiricileri normalde ücretli olan ancak açık kaynak projeler için ücretsiz lisanslama modeli sunan BitKeeper isimli dağıtık versiyon kontrol sistemini kullanmaya başladılar. 2005 yılında BitKeeper'ın ücretsiz sağladığı lisansı geri çekmesi üzerine Linus Torvalds ve Linux ekibi kendi dağıtık versiyon kontrol sistemini geliştirmeye karar verdiler.

Linux ekibi BitKeeper ile olan deneyimlerini de dikkate alarak öncelikli olarak aşağıdaki kriterleri sağlayan kendi yazılımlarını geliştirmeye başladılar

* Hızlı
* Kullanımı kolay
* Lineer olmayan geliştirme iş akışına uygun \(branching\)
* Tamamen dağıtık
* Büyük projeleri destekleyebilecek

2005 yılından bugüne Git gelişmeye devam ediyor. Git'e yeni eklenen özelliklere rağmen Git bugün bile yukarıda bahsettiğim öncelikli kriterlerden taviz vermeden milyonlarca yazılım geliştiricinin hayatını kolaylaştırmaya devam ediyor.

