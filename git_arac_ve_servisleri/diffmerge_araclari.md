---
description: Ali Özgür
---

# Diff/Merge Araçları

Projenizde neler olup bittiğini anlamak için zaman zaman \(aslında bir takım içinde yer alıyorsanız sık sık da denilebilir\) dosyaların versiyonları arasındaki farkların ne olduğuna bakmanız ve çakışma durumunda da çakışmaları inceleyip çakışma durumunu gidermeniz gerekir.

4.Bölümde Terminal'den herhangi bir yardımcı uygulamaya gerek kalmadan da Git'in bize bu farkları gösterebildiğine ve bu farklar'ı nasıl okuyabileceğimize değinmiştik. Ancak büyük projelerde Git'in sunduğu bu işlev ile farkları okumak çok kolay olmayacaktır. Bu nedenle farkları daha rahat inceleyebilmek için bu farkları renkler ve formatlama yöntemleri ile görselleştiren araçlardan faydalanmak işinizi kolaylaştıracaktır. Farkları görselleştiren bu uygulamaların nerdeyse tamamı aynı zamanda çakışmaları da görselleştirip merge işlemini de kolayca yapmanız için araçlar sunar.

Windows üzerinde çalışıyorsanız [WinMerge \(ücretsiz\)](http://winmerge.org/) veya [Araxis Merge \(ücretli\)](http://www.araxis.com/merge/) kullanabilirsiniz.

Mac OS X üzerinde çalışıyorsanız [SourceGear DiffMerge \(ücretsiz\)](https://sourcegear.com/diffmerge/) veya Apple XCode ile birlikte ücretsiz gelen Apple'in FileMerge aracını kullanabilirsiniz.

