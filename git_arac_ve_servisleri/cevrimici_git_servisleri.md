---
description: Ali Özgür
---

# Git Servisleri

Takım çalışması söz konusu olduğunda en önemli konulardan birisi de kaynak kodunun veya daha genel anlamda dosyaların nasıl paylaşılacağına karar vermektir. Bu noktada iki seçeneğiniz var 1\) dosyalarınızı kendi sunucularınız üzeriden paylaşmak veya 2\) işi paylaşım ve barındırma hizmeti vermek olan online servisler kullanmak

Dosyalarınızı kendi sunucularınız üzerinden paylaşmanın aşağıdaki gibi avantajları vardır

* Düşük maliyet
* Dosyalarınız kendi sunucularınzdadır
* Git'in veya hangi versiyon kontrol sistemini kullanıyorsanız bu sistemin tüm özelliklerini istediğiniz gibi kullanabilirsiniz

Ancak bu seçeneğin aşağıdaki dezavantajlarını da göz ardı edemeyiz

* Sunucuların çalışır halde ve erişilebilir olmasını sağlamak sizin sorumluluğunuzdadır
* Yedekleme sorumluluğu sizde olacak
* Güvenlik ve yazılım güncellemelerini de sizin takip etmeniz gerekir

Eğer sunucu kaynakları yeterli olan, yedekleme, güncelleme gibi sunucu yönetimi konularında ayrı ve uzman ekibi olan bir kurumda çalışıyorsanız dosyalarınızı kendi sunucularınızda barındırmak ilk tercihiniz olacaktır. Ancak küçük bir girişimseniz veya açık kaynak bir projeniz varsa sunucu yönetimi ile ilgili yeterince uzmanlığınız ve kaynağınız olmayabilir. Bu durumda dosyalarınızı online bir servis üzerinde barındırmak ve buradan paylaşıma açmak sizin için daha mantıklı olacaktır.

## GitHub

Özellikle açık kaynak projeler için oldukça popüler bir servis olan GitHub'ı kullanabilirsiniz. GitHub açık kaynak projeler için ücretsiz olmakla birlikte, kurumlar ve özel projeler için de oldukça makul fiyatlara Git sunucu hizmet'i sunmaktadır.

[GitHub Ana Sayfa](https://github.com/)

## BitBucket

Daha önce küçük bir girişim olarak Mercurial \(bu da dağıtık bir versiyon kontrol sistemi\) hizmeti sunmak için kurulan BitBucket Atlassian tarafından satın alındıktan sonra Git sunucu hizmeti de sunmaya başladı. BitBucket açık kaynak veya özel 5 kullanıcıya kadar olan sınırsız sayıda projeniz için ücretsiz hizmet sunar aynı zamanda oldukça makul fiyatlara da daha fazla kullanıcı için ücretli hizmet seçeneği de var.

[BitBucket Ana Sayfa](https://bitbucket.org/)

## Visual Studio Team Services

Microsoft tarafından sunulan bu servis ile 5 kullanıcıya kadar sınırsız sayıda Git Repository'si oluşturabilirsiniz. Daha büyük takımlarınız için yapacağınız aylık ödemelerle de bu servisten yararlanabilirsiniz. Ayrıca Visual Studio Team Services'de, Git'in yanı sıra Microsoft'un kendi versiyon kontrol sistemi olan Team Foundation Server \(TFS\) ile de kodlarınızı versiyonlayabilirsiniz.

[Visual Studio Team Services Ana Sayfa](https://www.visualstudio.com/team-services/)

